-10-'

fas sit poenas dare scelerum, impune peccavit Jupiter. ¹
Sophocles ille εὔκολος qui comiter vivere maluerit quam
in meditando desudare, non intellectam servasse satis
habuit deorum auctoritatem. Tantum vero abest, ut
iustae tragoediae habeamus exemplum Oedipum Re·
gem, nt ne Aeschyleum quidem cothurnum aequauisse
poeta dici possit. Licet haud innocentem finxerit ille
Jocastae filium, minime tamen compensavit cum cri-
mine poenam. Vel in optimis fabulis Sophocleis am-
biguus qnidam honestatis sensus deprehenditur: Anti·
gonam respice! Chorus nescit quid potissimum suadeat,
omnia ruunt ad perniciem: sero tandem adducitur oac-
cns ille senex qui meliora doceat Creontem haud ali-
ter ac detis quidam ex machina. Honestatis autem prae-
cepta divinitus nobis omnibus sunt tradita, nec semper
Tiresias praesto est quem concultemus. Aeschylus quanto
melius rem instituit in Agamemnone, quom chorus nulla ¹
regii muneris ratione habita libero detestetur ore mac-
tatam a patre filiam tamquam novum atque inauditum
facinus. Eodem opinor pacto chorus illc Sophocleus
debebat non multa verba facere de generis humani va-
riis virtutibus, sed potius Creontem admonere, ne acter-
nas humanitatis leges suo imperio arbitrioque postpo-

neret.

Euripides tum exstitit praeco melioris aevi. Is

ad gravissimam iudici rationem res exigens divinas hu·

manesque, non iam potuit in remissa illa temperantia,

 

